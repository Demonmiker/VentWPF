Versione specifica per le taglie 1120, 1250 e 1400, destinata alle applicazioni leggere.  Le taglie 1120 e 1250 sono dotate di telai laterali rettangolari, realizzati mediante angolari di acciaio laminato a caldo.  Disegnate in quattro diversi modelli, per avere la traversa di appoggio cuscinetto disposta in maniera ottimale per ciascun orientamento, consentono comunque, all'occorrenza, di ruotare lo stesso ventilatore con orientamento 0°, 90°, 180° o 270°, secondo ISO 13349.  La taglia 1400 ha, invece, telai di forma specifica per ciascuno dei quattro orientamenti.  La girante è sostenuta su cuscinetti speciali a rulli, per carichi elevati, montati su supporti in ghisa con ingrassatore.