I ventilatori AT-G2T sono ventilatori binati, con due giranti montate entro due coclee identiche, su un unico albero pieno.  Le due coclee sono sostenute da telai laterali in acciaio zincato, saldati alle fiancate e collegati da profilati in acciaio a formare una struttura rigida.  L’albero rinforzato è sostenuto da due soli cuscinetti, con una ventola a sbalzo, e sporge da un solo lato.  I cuscinetti rinforzati, sono fissati mediante bussola conica e sono alloggiati entro razze imbullonate alla fiancata.  Al momento dell’ordine è importante specificare la versione con rotazione LG oppure RD.  Disponibili dalla taglia 7-7 alla 18-18.  Possono essere indifferentemente installati con orientamento 0°, 90°, 180° o 270°, secondo ISO 13349.